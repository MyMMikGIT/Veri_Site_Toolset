Du didžiausius paukštynus:
AB „Vilniaus Paukštynas“
AB „Kaišiadorių Paukštynas“
valdanti
Kauno Grūdų įmonė
, produkcijos išvežiojimo kaštams sumažinti iš UAB Pralo įsigijo PLANTOUR® sistemą. Šis Vokietijos kompanijos Corbitconnect sukurtas sprendimas skirtas kasdieniniam maršrutų planavimui ir modeliavimui. Jame kaupiama informacija apie klientus, automobilius, užsakymus ir personalą.
PLANTOUR® planuodamas maršrutą atsižvelgia į pristatymo datą, laiką, klientų priėmimo valandas, užsakymo charakteristikas, automobilių galimybes. Vektorinis žemėlapis suteikia galimybę tiksliau įvertinti greičius keliuose bei važiavimo kryptis. Kartu su rezultatais pateikiami preliminarūs išlaidų grupių skaičiavimai, bendros išlaidos, automobilio galimybių panaudojimo suvestinė.
Jau nuo liepos pirmos dienos
Kauno Grūdų grupė
produkciją į prekybos tinklus ir parduotuves planuoja išvežioti vadovaujantis PLANTOUR® sistemos optimizavimo duomenimis. Šio produkto įdiegimas leis bendrovei 15-20% sumažinti degalų ir apie 15% automobilių parko eksploatacinių išlaidų. Investicijų atsipirkimas numatomas per 8 mėnesius.
