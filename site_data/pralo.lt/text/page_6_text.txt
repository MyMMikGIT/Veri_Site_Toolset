Pasaulinės kompanijos Coca-Cola padalinys Lietuvoje –
Coca-Cola HBC Lietuva
– ilgą laiką svarstė apie galimybę įsigyti pažangius lazerius butelių ženklinimui. Šiuo klausimu derybos su UAB Pralo buvo pradėtos dar 2008 metais, o lemiamas sprendimas – turimus čiurkšlinius spausdintuvus keisti į Linx lazerius – priimtas tik praėjusiais metais. Nors kompanija įsigijo naują įrangą, liko ištikima jos tiekėjui – garsiajam čiurkšlinių spausdintuvų ir lazerių gamintojui iš Didžiosios Britanijos
Coca-Cola HBC Lietuva pažintis su Linx prasidėjo 2009 metais, kai uždarius gamyklą Estijoje, produkcijos plastikiniuose buteliuose gamyba buvo perkelta į Lietuvą. Kartu su gamyba į Lietuvą atkeliavo ir du Estijos gamykloje naudoti čiurkšliniai Linx spausdintuvai, kuriems eksploatacines medžiagas oficialiai pradėjo tiekti UAB Pralo. Nors paveldėti spausdintuvai sėkmingai tarnavo trejus metus, kompanija pasiryžo technologiniams pokyčiams.
Kompanijai priklausančioje gamykloje įdiegti du lazeriai
Linx SL501
. Šie dirba pilnu pajėgumu ir aptarnauja gamybos linijas. Kompanijos pasirinkti lazeriai – galingiausi savo klasėje (50W). Pagaminti gaiviųjų gėrimų buteliai (iš PET plastiko) yra ženklinami permanentiniu kodu, pasižyminčio ypatingai dideliu mechaniniu stiprumu, standumu ir tvirtumu.
Lazeriai Linx SL501 pasižymi ne tik galingumu – jie puikiai tinka tiek plastiko (PET), tiek stiklo ženklinimui, be to, gali būti naudojami plataus diapazono temperatūroje – net ir dirbant aukštoje temperatūroje neperkaista. Palyginus su čiurkšliniais spausdintuvais, lazeriai yra švaresni, kadangi ženklinimui nenaudojamas rašalas. Šie lazeriai taip pat nereikalauja daug priežiūros, kitų eksploatacinių medžiagų, jie greičiau dirba, o jų pagalba atspaustas kodas atrodo estetiškiau.
