2017 01 13
UAB Pralo naujuoju vadovu nuo sausio 9 d. paskirtas Tadas Norušaitis, pakeitęs ilgametį direktorių Zigmą Vyšniauską, kuris lieka bendrovės valdybos nariu.
T.Norušaitis daugiau nei 8 metus dirbo Biovela įmonių grupėje, paskutinius ketverius metus grupėje jis užėmė finansų direktoriaus pareigas.
„Tai energingas, įžvalgus naujos kartos vadovas, kuris nepaisant savo jauno amžiaus jau spėjo sukaupti didelę vadybinę patirtį. Jam priimtina Pralo įmonės kultūra, verslo filosofija bei vertybės. Neabejoju, kad jo dalykinės ir asmeninės savybės, bei praktinės žinios padės Pralo siekti savo vizijos ir ilgalaikių strateginių tikslų“ – sakė UAB Pralo valdybos pirmininkas Valdas Jadzevičius.
„Šiuolaikinės IT kompanijos turi dirbti tikslingai, greitai ir profesionaliai, žengdamos koja kojon su naujovėmis. Džiaugiuosi prisijungęs prie jauno, veržlaus, ambicingo kolektyvo ir žinau, kad kartu pasieksime užsibrėžtų tikslų “ – taip apie savo naujas pareigas kalbėjo naujasis UAB Pralo direktorius T. Norušaitis.
Sėkmės, Tadai!
Kitos naujienos
2016 09 26
„Kas gamintojams padeda įveikti prekybininkų keliamus reikalavimus“ – vz.lt
Gamintoją ir prekybos tinklą, kuriam tiekiama šio pagaminta produkcija, sieja prekybos grandinė, veiksmingai veikianti tada, kai užtikrinamos pagrindinės jos grandys:…
