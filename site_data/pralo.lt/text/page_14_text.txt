UAB „Elmoris” gamybos procesus valdys QAD
UAB „Elmoris” gamybos procesus valdys QAD
UAB „Elmoris”
gamina skirtingų diametrų „Twist-off” tipo užsukamus metalinius dangtelius, skardos lakavimo ir litografijos paslaugas.
Siekdama užtikrinti sklandų gamybos procesų valdymą ir monitoringą, įmonė ieškojo sprendimo, kuris galėtų realizuoti visapusišką tiekimo grandinės valdymo sprendimą, apimantį tiekimą, gamybą, paskirstymą, finansus ir kliento aptarnavimą lengvai plečiamoje, atviroje sisteminėje aplinkoje. JAV kompanijos QAD modulinė sistema atitiko
UAB „Elmoris”
reikalavimus, todėl sprendimo diegėja buvo pasirinkta QAD aljanso narė Latvijoje ir Lietuvoje – UAB „Pralo”.
UAB „Elmoris”
pasirinko keletą QAD produktų: pagrindinę ERP sistemą, QAD WMS – sandėlio valdymo sistemą, QAD EAM – projektų ir turto valdymo sistemą, QAD CRM – santykių su klientais valdymo sistemą bei QAD QPS – gamybos monitoringo sistemą.
Tuo pačiu numatoma įdiegti ir UAB „Pralo” autorines programas, veikiančias ORACLE duomenų bazės pagrindu: CS ASMUO – personalo valdymo ir apskaitos sistemą ir CS LITAI – darbo užmokesčio apskaitos sistemą.
Pasirinkusi modulinę QAD verslo valdymo sistemą, įmonė įgijo įrankį verslo prognozavimui ir planavimui, kartu sumažindama kaštus apskaitiniams darbuotojams ir eliminuodama klientų užsakymų neatitikimus ir klaidas.
