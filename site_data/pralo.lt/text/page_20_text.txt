2016 m. rugsėjo 29 dieną IT akademija pramonei ir logistikai pakvietė Lietuvos gamintojus į nemokamą seminarą „ERP diegimo mitai ir realybė“.
Seminaro metu pirmąjį pranešimą skaitė UAB „Informacinės konsultacijos“ direktorius Romas Venčkauskas, kuris pasakojo apie informacines sistemas ir jų gyvavimo ciklą. Seminare dalyvavę įmonių ir skirtingų departamentų vadovai turėjo galimybę išgirsti apie visą procesą – nuo poreikio formavimosi iki realios naudos įmonei, nusprendusiai įsidiegti verslo valdymo sistemą.
Romualdas Laurinavičius ir Solveiga Kadžiulienė pristatė pranešimą apie Lietvuvoje dar retai naudojamą verslo valdymo metodą – valdymą per kaštų nuokrypius. Pranešimo metu R.Laurinavičius S.Kadžiulienė papasakojo, kuo įmonėms naudingi kaštų nuokrypiai, kaip juos analizuoti ir kokius įrankius naudoti, jiems stebėti.
„ERP Biovela grupėje“ pranešimą skaitė Tadas Norušaitis, Biovela group finansų direktorius. Jis papasakojo apie visą grupės kelią – nuo sprendimo priėmimo įsigyti VVS, jos diegimo ir iki šios dienos rezultatų.
Sekite mūsų naujienas ir sužinokite apie artėjančius IT akademijos pramonei ir logistikai renginius.
Kiti seminarai
