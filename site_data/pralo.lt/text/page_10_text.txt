Efektyvus antrinių pakuočių ženklinimas – iššūkis, su kuriuo susiduria beveik visos gamybos įmonės. Itin opus šis klausimas yra gamintojams, gaminantiems daug skirtingos produkcijos, kur ant antrinių pakuočių reikia žymėti dažnai kintančią informaciją, pavyzdžiui, skirtingų produktų pavadinimus, dinaminius brūkšninius kodus, datas, partijos numerius ar kita. Kadangi pakuočių šablonai spaustuvėse yra užsakomi iš anksto ir dideliais kiekiais, kintančią informaciją atspausdinti pakuotės gamybos etape yra itin neefektyvu – reikalauja didelių išlaidų, atima daug laiko ir neleidžia lanksčiai reaguoti į pokyčius bei permainingus užsakovų poreikius.
Su Jungtinės Karalystės kompanijos
Linx Printing Technologies
gaminamais antrinių pakuočių ženklinimo įrenginiais
IJ355
IJ357
galite ant kiekvienos antrinės pakuotės spausdinti unikalią informaciją „čia ir dabar” – nedelsiant ir iškart pakavimo vietoje. Naudojant Linx IJ serijos spausdintuvus nebereikia pirkti brangių etikečių, juostelių ar pakavimo dėžių su iš anksto atspausdintais užrašais. Be to, teksto dydis ir turinys keičiamas iškart – tokiu būdu neeikvojamos etiketės ir dėžės bandomiesiems spausdinimams.
AB „
Stumbras
” – viena ilgiausiai veikiančių ir didžiausių alkoholinių gėrimų gamintojų Baltijos regione, kuri klasikinius gamybos metodus derina su naujomis technologijomis. Ne išimtis ir antrinių pakuočių ženklinimas – kadangi spausdinami brūkšniniai kodai ir gaminių pavadinimai keičiasi dažnai, čia bendrovė renkasi modernias priemones ir naudoja
Linx IJ355
Pagrindiniai kriterijai, lėmę AB „
Stumbras
” antrinių pakuočių ženklinimui pasirinkti
Linx IJ355
, buvo spausdintuvo mobilumas, konkurencinga kaina bei ekonomiškumas – naudojant naujovišką „ReFRESH” sistemą užtikrinamos mažiausios eksploatacijos išlaidos bereikalingai neeikvojant rašalo, nes garantuojama, kad kiekvienas rašalo lašelis panaudojamas spausdinimui, o išvalymui panaudotas rašalas sugrąžinamas į spausdintuvą. „Didžiausias Linx IJ355 privalumas, lyginant su kitais panašaus tipo sprendimais, yra mobilumas, nes galime spausdintuvą be didelių problemų pernešinėti prie kitų įrenginių – tai itin aktualu mūsų gamykloje. Be to, ženklinimas vyksta švariai ir taupiai – užtikrinama, kad rašalas neištekės į aplinką”, – teigia AB „
Stumbras
” energetikas Arūnas Šimaitis.
Klaipėdoje įsikūrusi saldainių ir kitų konditerijos gaminių „Roshen” gamykla savo gaminamų maisto produktų, eksportuojamų į daugelį pasaulio šalių, pakuočių ženklinimui taip pat renkasi Linx produkciją – jie pasirinko Linx
IJ357
spausdintuvą. UAB „Roshen” yra Ukrainos konditerijos korporacijos, 2012 metais patekusios į 18 vietą didžiausių pasaulio konditerijos įmonių „Saldainių pramonės Top 100″ sąraše, dalis. „Pagrindiniai kriterijai, kuriais vadovavomės rinkdamiesi įrangą pakuočių ženklinimui, buvo gamintojo žinomumas, dažų sąnaudų efektyvumas ir kokybiškas įsiskverbimas į gofro kartoną bei savikaina”, – komentuoja UAB „Roshen” direktorius Gintautas Lengvinas.
Linx IJ355 ir IJ375
aukštos raiškos pakuočių ženklinimo įrenginiai yra ekonomiški ir patogūs naudoti. O svarbiausia, kad šių spausdintuvų pagalba galite mažinti gamybos išlaidas, maksimaliai prailginti gamybos linijos darbingosios būsenos laiką ir pagerinti antrinės pakuotės ženklinimo kokybę.
